# WCA Szablony Konkursowe

::::: {.box .important}
NIE używaj żadnych szablonów zanim nie przeczytasz całego poniższego dokumentu!
:::::

Tutaj możesz znaleźć następujące szablony:

- Pudełek na kostki i pokrywek na Clocka, oba układalne w stosy
- Projekty pokrywek 3D do druku do układanek Square-1, Clock i Skewb
- Pudełka na karty wyników: jeden rodzaj do powieszenia na ścianie i drugi do postawienia na stole
- Karteczki do Square-1 (21 sztuk na stronie)
- Infografika z kilkoma ważnymi zasadami zawodów.
- Infografika z informacjami dla mieszaczy konkurencji Multi-Blind
- Arkusze z konturami kostek do śledzenia scrambli w konkurencji Multi-Blind

![](images/results_boxes_and_cube_cover.jpg){.centered width=60%}

## Instrukcje

1. Jeśli chcesz korzystać z projektów WCA, użyj plików w folderze dla języka używanego w Twoim regionie, jeśli są one dostępne. Jeśli chcesz tworzyć niestandardowe projekty, użyj plików w folderze `Pliki edytowalne`. **NIE** twórz projektów pokrywek na zegary które zużywają dużo tuszu, ponieważ wpłynie to na sztywność papieru, co może powodować łatwiejszą zmianę stanu pinów. Lepiej jest użyć minimalistycznego czarno-białego projektu.
2. Projekty papierowych pokrywek na Clocka, infografik oraz arkuszy do mieszania Multi-Blinda można wydrukować na domowej drukarce; Infografiki muszą być wydrukowane w kolorze, pokrywki oraz arkusze muszą być wydrukowane czarno-białe. Pozostałe projekty **MUSZĄ** zostać wydrukowane przy użyciu profesjonalnej drukarki, więc będziesz musiał znaleźć drukarnię w swojej okolicy. Do wykonania tych wydruków będą wymagać plików `.pdf`.

![](images/paper_clock_covers.jpg){.centered width=50%}

3. Jeśli tworzysz **własne pokrywki do Clocka**, będziesz musiał skopiować gotowy projekt do nowego dokumentu formatu A4 (210\*297mm / 8,27\*11,69 cala), obrócić cały projekt o 12 stopni w kierunku przeciwnym do ruchu wskazówek zegara i zapisać plik jako `.pdf`. Jeśli drukujesz je na zwykłej drukarce biurowej, która nie może drukować do samych krawędzi, spróbuj wybrać ustawienie „dopasuj do obszaru drukowania”.

![](images/clock_in_3d_cover.jpg){.centered width=50%}

::::: {.text-center}
Pokrywka na Clocka wydrukowana w 3D
:::::

![](images/sq1_in_3d_cover.jpg){.centered width=50%}

::::: {.text-center .page-break-after}
Wielofunkcyjna pokrywka wydrukowana w 3D
:::::

4. Istnieją dwa projekty pokrywek do wydrukowania w 3D: jeden dla Clocka i jeden, który pasuje do układanek Square-1, Clock i Skewb. Oba można układać w stos. Uniwersalna osłona pasuje do każdego Clocka o grubości ≤ 24 mm (0,94 cala) i dowolnego Square-1/Skewb ≤ 57 mm (2,24 cala) oraz zapobiega przypadkowej zmianie stanu układanki podczas transportu. Pokrywki drukowane w 3D są znacznie trwalsze i działają lepiej niż alternatywy z papieru/kartki, ale są trudniejsze i droższe w produkcji. Zalecamy wyszukanie usługi drukowania 3D w Twojej okolicy lub znalezienie entuzjasty druku 3D, który mógłby je dla Ciebie wydrukować.

5. Upewnij się, że wszystkie szablony zostały wydrukowane **WYŁĄCZNIE** zgodnie z następującymi specyfikacjami:

| Szablon                                   | Rozmiar papieru | Grubość papieru |  Rodzaj druku  |
| ----------------------------------------- | :-------------: | :-------------- | :------------: |
| Pudełko na kostki                         |       A3        | 350-400 gsm \*  |     Kolor      |
| Papierowa pokrywka na zegar \*\*          |       A4        | 60-90 gsm       |  Czarno-biały  |
| Pudełko na papiery z wynikami (na stół)   |       A3        | 350-400 gsm \*  |     Kolor      |
| Pudełko na papiery z wynikami (na ścianę) |       A4        | 250-400 gsm     |     Kolor      |
| Wstawki do Square-1                       |       A4        | 250-400 gsm     |     Kolor      |
| Infografiki zawodników/mieszaczy multi    |       A4        | Jakakolwiek     |     Kolor      |
| Arkusze z konturami kostek                |       A4        | Jakakowliek     |  Czarno-biały  |

„gsm” oznacza gramy na metr kwadratowy. Jest to standardowa jednostka miary gęstości papieru.

\* Grubszy jest lepszy.<br/>
\*\* Pokrywki na Clocka są drukowane na standardowym papierze ksero używanym w zwykłych czarno-białych drukarkach biurowych. 80 gsm to najlepsza opcja.

| Szablony                                | Rozdzielczość |  Infill  |  Filament  |  Rafts  | Supports |
| --------------------------------------- | :-----------: | :------: | :--------: | :-----: | :------: |
| Pokrywka wielofunkcyjna 3D              |   0.2-0.3mm   |   15%    | PLA / PETG |  Żadne  |  Żadne   |
| Pokrywka na Clocki 3D                   |     0.4mm     |   15% \* | PLA / PETG |  Żadne  |  Żadne   |

\* Jeśli potrzebne.

6. Do złożenia wydruków papierowych potrzebne będą następujące narzędzia:

- Nożyczki
- Linijka
- Klej do papieru (tylko do pokrywek na Clocki)
- Taśma dwustronna o szerokości do 1 cm (tylko do pudełek na wyniki i pokrywek na kostki)
- Ostrze (nóż, nóż do tapet itp.) (tylko do pudełek na wyniki i pokrywek na kostki)

::::: {.page-break-after}
7. Na wszystkich szablonach z pokrywek na Clocka wykonaj wszystkie nacięcia po **WEWNĘTRZNEJ** stronie czarnych linii, tak aby po wykonaniu nacięć nie było widać czarnego koloru. Na pokrywce na Clocka nacięcia należy wykonać **PRZEZ** czarne linie.
:::::

8. Plik arkuszy z konturami kostek do Multi-Blind ma wiele stron, z których każda zawiera ponumerowane miejsca dla 14 kostek (dwie strony scrambli TNoodle). Pierwszy arkusz jest przeznaczona dla sekwencji mieszających 1-14, druga dla 15-28 i tak dalej, aż do sekwencji 84. Możesz wydrukować ich tyle, ile potrzebujesz na zawody. Weź pod uwagę, ilu będziesz mieć mieszaczy i ile kostek będą próbowali ułożyć twoi zawodnicy. Aby nie marnować papieru, możesz ponownie wykorzystać te arkusze w przyszłych zawodach.

Podczas mieszania Multi-Blinda, umieść każdą kostkę na numerze scrambla, który został na niej zastosowany. Upewnij się również, że nigdy nie ma dwóch osób mieszających kostki przy użyciu takiego samego arkusza (pamiętaj, że jeden z tych arkuszy odpowiada dwóm kartkom ze scramblami TNoodle, ponieważ mają one 7 scrambli na stronę). Wszystko to znacznie zmniejsza ryzyko duplikata, który mógłby skutkować otrzymaniem przez zawodnika dodatkowej próby, co znacznie utrudnia przebieg zawodów.

::::: {.box .warning}
[Link do folderu z szablonami ](https://drive.google.com/drive/folders/1EVqEWSqruZ8_vEJpUmqhFUqaikzgUkkP)

Udostępnij link tylko do tej strony, a nie bezpośredni link do folderu.
:::::

## Napisy

Szablony papierowych pudełek - Deni Mintsaev<br/>
Uniwersalna pokrywka - Brendan Bakker, Patrick Dwyer, YouBeen Lee i KCCU<br/>
Pokrywka do Clocka - Francisco Montañés Barbudo i Mitchell Lane<br/>
Infografiki z zasadami zawodów oraz do Multi-Blinda - Tom Nelson
Arkusze z konturami kostek - Callum Goodyear
